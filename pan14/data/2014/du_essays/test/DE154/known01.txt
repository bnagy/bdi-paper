Maar opgelegde quota's houden nu ook eenmaal gevaren in : je wordt verplicht een bepaald persoon aan te nemen . Dit houdt in dat wanneer er in een bedrijf een topfunctie vrijkomt en u hebt de ideale man voor die job gevonden , dat u die persoon niet kan aannemen juist omdat het een man is . De job moet naar een vrouw gaan die misschien , uiteraard objectief bekeken , de job minder goed doet . Uit twee sollicitanten moet u dus de vrouw kiezen vanwege de quota's . De bedrijfswereld is een wereld van concurrentie . Een bedrijf moet draaien en dat kan niet zonder goede werknemers . Dus het is gevaarlijk om bedrijven te verplichten om een bepaald soort werknemer aan te nemen . Ondanks die gevaren zijn quota's wél de oplossing tot het verkrijgen van vrouwen in topfuncties . De echte bedoeling van een quota is om de bedrijfswereld aan te passen aan vrouwen . Een vrouw kon voor de Quota's niet opklimmen omdat de bedrijfswereld letterlijk een mannenwereld was . De quota's hebben niet enkel ervoor gezorgd dat vrouwen toegang kregen tot bepaalde functies maar ook dat de hele bedrijfswereld zich heeft moeten aanpassen . Een quota draait niet om de verplichting om vrouwen aan te nemen want dan kan men nog steeds juist voldoen aan dat opgelegde procent en voor de rest mannen aannemen , maar het draait om de aanpassingen die het met zich meeneemt . Die enkele vrouwen op een werkvloer veranderen de visie van zowel de collega's als de werkgevers op vrouwen . De vrouwen die door een quota in bedrijven geraakt zijn , openen de deuren voor al die andere vrouwen die werk zoeken . De quota's zijn iets tijdelijks : wanneer de bedrijfswereld voldoende geëvolueerd is , zullen er geen quota's meer nodig zijn aangezien de vrouw zich heeft kunnen bewijzen . Ik kan dus met zekerheid zeggen dat binnen enkele jaren er genoeg vrouwen topfuncties zullen vervullen . Maar het kost tijd voor de bedrijfswereld om zich aan te passen . Juist zoals het tijd nodig had om nog maar enkel te wennen aan vrouwen die zich bevinden op een werkvloer . Quota's zijn uiteindelijk de oplossing gebleken , niet omdat ze bedrijven verplichten om vrouwen aan te nemen , maar omdat ze bedrijven verplichten zich aan te passen aan de vrouwen die ze een job moeten geven . Hoe meer vrouwen op de werkvloer , hoe meer er kunnen en willen opklimmen .